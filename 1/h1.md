# H1
Tehtävänanto: Tero Karvinen, Lari Iso-Anttila, https://terokarvinen.com/sovellusten-hakkerointi/

***
> a) Tutustu kurssin sanastoon, joka on määritelty SFS-EN ISO/IEC 27000:2020:en standardissa, kappaleessa 3. Terms and Definitions. Selvitä seuraavien kappaleiden määritteet ja selitä omin sanoin mitä ne tarkoittavat  3.2, 3.31, 3.56, 3.58, 3.77

Luetaan suoraan annetusta standardista[^1].

* 3.2: attack
    * Haitallinen hyökkäys kohteeseen.
* 3.31: information security incident
    * Tapahtumat tietoturvan kontekstissa, joiden ei olisi ollut tarkoitus tapahtua.
* 3.56: requirement
    * Vaatimus, joka voidaan asettaa kohteelle.
* 3.58: review
    * Tarkastelu, jonka tarkoituksena on selvittää kohteen sopivuus sille annettuun
    kontekstiin.
* 3.77: vulnerability
    * Heikkous kohteessa, jota voidaan hyväksikäyttää.

***
> b) Tutustu standardiin ISO 27034-1 - 5. Selvitä mistä standardi kokonaisuudesta on kyse.

ISO 27034 koostuu kuudesta dokumentista.[^2]

* ISO 27034-1
    * Sisältää yleiskatsauksen, jonka perusteella voidaan päättää tarvitaanko
    standardia organisaatiossa. Siinä kuvaillaan perustason määritelmät ja prosessit
    ohjelmistokehityksen tietoturvaan liittyen.
* ISO 27034-2
    * Sisältää organisaatiokuvauksen prosesseineen standardin toteuttamiseksi.
* ISO 27034-3
    * Syvällisempi katsaus vaadittuun prosessiin ohjelmiston tietoturvaan liittyvistä
    tiedoista, kuten toimintaympäristö, riskien havainnointi sekä ohjelmiston
    turvallisuus koko elinkaarensa aikana.
* ISO 27034-4
    * Syvällisempi katsaus ohjelmiston tietoturvan validoinnista ja prosessista,
    jonka avulla tullaan osoittamaan ohjelmiston tietoturvallisuuden taso.
* ISO 27034-5
    * Tuo esille protokollat ja XML-kaavion ohjelmiston tietoturvan hallinnan
    standardisointiin. Perustuu ISO/IEC TS 15000 sarjaan: Electronic business
    eXtensible Markup Language (ebXML). Tämän avulla organisaatiot voivat
    viimeistellä standardisointinsa ohjelmiston tietoturvan kannalta.

***
> c) Kuuntele Podcast: Laatulöpinät 30: Tietoturvallisuus ohjelmistokehityksessä. Mieti mitä podcastin väittämistä?

Podcastissa 20 vuotta ohjelmistokehitystä tehnyt Joona vastasi haastattelijan
kysymyksiin tietoturvaan liittyvissä aiheista ohjelmistokehityksessä.[^4] Kysymyksiä
oli mm.
> Mikään ohjelmisto ei ole täysin tietoturvallinen
* Itselläni on sama mielipide kuin Joonalla. Tietoturva-aukkoja löytyy jatkuvasti.
Eniten ihmisistä.[^3]
> Hallinnollinen tietoturva on teknisen tietoturvan onnistumisen edellytys.
* Mielestäni pitää paikkansa. Hallinnollinen tietoturva tarkoittaa sitä tiedon
hallitsemista. Kuinka paljon ja mitä asia X vaatii tietoa, jotta selviää
tehtävästään. Tavoitteena olisi principle of least privileges -kaltainen,
principle of least information. Jos jokaisen sähköpostin sisältönä menee
samalla koko yrityksen kaikki salasanat, olisi tekninen tietoturva melko turhaa.
> Automaatiotestaus on ohjelmiston tietoturvan kannalta erittäin tärkeää.
* Samaa mieltä. Mieluusti myös testit ovat mahdollisimman kattavat. Aina, kun
ohjelmistoon lisätään jokin ominaisuus tai ominaisuutta muokataan, täytyy olla
varma, että kaikki edelliset toiminnallisuudet säilyvät, eikä mitään uutta
odottamatonta vaikutusta ole tuotettu.
> Ohjelmistoa suunniteltaessa voidaan tehdä paljonkin auttamaan käyttäjää toimimaan tietoturvallisesti. Usein nämä toimenpiteet kuitenkin vaikuttavat negatiivisesti käytettävyyteen.
* Mielestäni tiettyyn pisteeseen asti ohjelmisto voi ohjata käyttäjää toimimaan
tietoturvallisesti, esimerkiksi ohjelmisto voidaan suunnitella käyttämään HTTPS-
yhteyksiä tiedon välittämiseen verkon yli. Loppujen lopulta vastuu olisi
organisaation ihmisillä varmistaa, että työntekijät ovat koulutettuja tunnistamaan
tietoturvahaitat.
> Ohjelmiston tietoturvallisuuden suunnitteluun vaikuttaa paljolti se, kuinka arkaluonteisia tietoja ohjelmistolla on tarkoitus käsitellä.
* Pitää tietysti paikkansa, ettei ohjelmisto, joka käsittele mitään arkaluonteista
aiheuta niin paljoa harmaita hiuksia, jos sieltä jokin aukko löytyykin.
> Ohjelmistokehittäjät näkevät omat ohjelmistonsa aina merkittävästi riskialttiimpina, kuin muiden tekemät ohjelmistot.
* Voi pitää paikkansa, koska ohjelmistokehittäjät tietävät itse rakentamansa
ohjelmiston. Asia voi myös pitää paikkansa toisinpäin; miksi kukaan tahalleen
kirjoittaisi huonoa koodia?

***
> d) Tee itsellesi riskienhallintasuunnitelma. Suunnitelmassa pitää olla kuvaus ympäristöstä. Miten varmistat, että ympäristöön ei päästä tunkeutumaan ulkopuolisten toimesta. Jos tutkit ympäristössä epäilyttäviä tiedostoja niin miten varmistat sen, että mahdolliset haittaohjelmat eivät pääse leviämään ympäristön ylkopuolelle.

Ympäristöksi valitaan pöytäkone, jossa raudan päällä pyörii Ubuntu 24.04.
Virtualisointiin käytössä `qemu`, jossa kurssia varten käytössä Kali rolling
updateilla, tällä hetkellä käynnissä version 2025.02. Kalilta ei ole suoraan
yhteyttä hostille, ellei hypervisorilla ole haavoittuvuutta[^5]. Tämä varmistetaan
tulimuurilla. Hostilla on ufw käynnissä joka oletuksena estää kalilta hostille
tulevat yhteydet. Aukkoja teen tarpeen mukaan, esimerkiksi kun android-emulaattorilla
täytyy jakaa palvelin kalille `.apk`-tiedostoja ajaessa. Jaettuja kansioita hostin
ja kalin välillä ei ole. Ainoastaan leikepöytä on käytössä molemminpuolisesti.
Tämänkin voi kääntää siten, että vain host -> kali haittaohjelman analyysin ajaksi.

Verkon ulkopuolelta tunkeutuvaa uhkaa, esimerkiksi jos haittaohjelma soittaa kotiin,
kun sen avaa kalilla, vastaan on lisää tulimuurisääntöjä. Esimerkiksi monella
reitittimellä on oletuksenakin tulimuurissa estot satunnaisten porttien kautta
liikenne ulos. Reititintä voi vielä koventaa, esim. omalla reitittimelläni käytössä
Skynet[^6], joka käyttää julkisesti saatavia estolistoja tunnetuille skannereita
ja väärinkäyttöä omaksuville IP-osoitteille.


***
# Lähteet
[^1]: SFS-EN ISO/IEC 27000:2020 kappale 3. Terms and Definitions, Information technology. Security techniques. Information security management systems. Overview and vocabulary.
[^2]: ISO/IEC 27034-1, First edition 2011-11-15, Information technology — Security techniques — Application security
[^3]: Proofpoint’s 2024 Voice of the CISO Report Reveals that Three-Quarters of CISOs Identify Human Error as Leading Cybersecurity Risk, 21.05.2024, https://www.proofpoint.com/us/newsroom/press-releases/proofpoints-2024-voice-ciso-report-reveals-three-quarters-cisos-identify
[^4]: Markus Meurman, Laatulöpinät-podcast: Tietoturvallisuus ohjelmistokehityksessä – Tarkastele kokonaisuutta ja hyödynnä viitekehykset, 25.10.2021, https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/
[^5]: Pwn2Own Berlin 2025: Day Two Results, https://www.zerodayinitiative.com/blog/2025/5/16/pwn2own-berlin-2025-day-two-results
[^6]: Skynet - Firewall & Security Enhancements, https://github.com/Adamm00/IPSet_ASUS
